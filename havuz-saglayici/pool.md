---
description: 'Earn More Yield, Save Time, and Reduce Variance'
---

# Neden Yield Yak Kullanmalısın?

## Getirini Arttır ve Zamandan Kazan

Birçok merkeziyetsiz borsa\(DeFi\) protokolü kullanıcılarına tokenlarla ödüller verir. Likidite sağlayıcıları ise bu ödülleri alıp tekrar işlem çiftlerine çevirip havuzlara yatırarak getirilerini arttırmaya çalışırlar. Ve bu işlemi sık sık elle yapmaları gerekir. Ancak birçok sağlayıcı bazı nedenlerden ötürü yatırımlarından maksimum getiriyi elde edemez. Bunun temelde iki nedeni vardır;

* **Yüksek gas maliyeti:** Ödül tokenlarını alıp işlem çiftine çevirme ve geri yatırma maliyeti.
* **Yüksek zaman maliyeti:** Havuz getirisini sık sık geri yatırmanın sebep olduğu zaman maliyeti.

Yield Yak tüm likidite sağlayıcılarının yatırımlarını birleştirerek daha fazla kazanmalarını sağlar ve tekrar yatırma maliyetini sosyalize eder. Bu sayede getiriler en optimize şekilde ve de otomatik olarak sıklıkla havuza tekrar yatırılarak artar.

## Ödül Token Fiyatlarındaki Değişkenliği Azalt

Popüler Yield Yak havuzları her birkaç dakika veya saatte güncellenir. Ödül tokenları, kullanıcıların yerine havuzdaki işlem çiftlerine gün içerisinde birçok defa otomatik olarak dönüştürülür. Bu sayede kullanıcılar token fiyatlarının zaman içindeki düşüş veya çıkışlarından etkilenmeyip ortalama bir fiyatla karşılaşırlar.

Bir örnek verecek olursak; Diyelim ki bir kullanıcı bir işlem çiftine $50 değerinde yatırım yaptı ve günde 0.05 Avax değerinde ödül alıyor. Bu sağlayıcı sadece ödülünü hesabına geçirme maliyetini karşılamak için bile günlerce hatta haftalarca havuzda beklemek zorunda kalabilir. 

Ve ödülü almanın karlı olması için geçen bu bekleme süresinde kullanıcı, tokenın fiyatındaki değişimlerden etkilenme riskine maruz kalır. 

Ancak Yield Yak kullanıcıları hem ödüllerini ortalama fiyattan satarken hem de yatırımlarının katlanarak artmasını keyifle izlerler.



